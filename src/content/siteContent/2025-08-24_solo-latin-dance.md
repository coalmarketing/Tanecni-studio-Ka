---
title: solo-latin-dance
heading: Přihlaste se na lekce solo latin dance
tags:
  - siteContent
---
##### Taneční fitness hodina inspirovaná nejen latinsko-americkou hudbou

Objevte kouzlo latinsko-amerických rytmů, které vás okamžitě vtáhnou do pohybu. Solo Latin Dance je unikátní spojení tanečních kroků a posilovacích cviků v jednom – zábava a kondice v dokonalé rovnováze. V našich lekcích se setkáte s prvky salsy, bachaty, merengue, samby, cha-chy, reggaetonu či rumby, ale také s tanečními styly, jako je flamenco, afro nebo hip hop.

Cvičení probíhá formou dynamických choreografií, které se v kratších či delších intervalech opakují, takže si postupně osvojíte jednotlivé kroky a přitom se pořádně zapotíte.

Přijďte si užít radost z pohybu, uvolnit hlavu a odnést si domů porci endorfinů, která vám zlepší náladu na celý den.


Střídají se rychlé části s pomalými a přitom dochází ke spalování tuků, tvarování těla. Soustředí se na oblast nohy, paže, hýždě, trup, břicho a nejdůležitější sval Vašeho těla - srdce. Předávat radost z pohybu, ukázat, že se dá hubnout s úsměvem, bez stresu a že to zvládne každý.
Hodiny jsou skvělé nejen pro vaše tělo, ale hlavně pro vaši mysl. Je to cvičení, které Vám zaručeně zvedne náladu!

**Co tak zapomenout na běžné problémy všedního dne a přijít vytancovat všechny svoje starosti?
Vysoká dávka endorfinů zaručená!**

##### **Oblečení**

Vhodné je pohodlné oblečení (jako například na aerobik), které neomezuje Váš pohyb. Je důležité, abyste se cítili příjemně a uvolněně. Doporučuje se sportovní obuv – tenisky, ideální s odpruženou podrážkou, která tlumí nárazy a šetří tak Vaše klouby. Nejdůležitější součástí Vašeho „outfitu“ je úsměv na tváři :). Během tance se zapotíte, proto si s sebou vezměte i ručník a pití!

**Termíny kurzů**

* **úterý**

   18:00 - 19:00 hodin

  - hodina se bude konat v případě minimálního počtu přihlášených - 5 osob

**Ceny**

* jednorázový vstup (1 h) - 100,- Kč
* **permanentky**

  (v rezervačním systému si zakoupíte vstupovou permanentku na

  **10 nebo 20 lekcí Solo latin dance, orientální tance)**

  * 10 vstupů - 900,- Kč
  * 20 vstupů - 1.700,- Kč
