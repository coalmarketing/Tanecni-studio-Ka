---
title: pole-dance
heading: Kurzy pole dance pro začátečníky i pokročilé
tags:
  - siteContent
---

**Pole dance** (tanec na tyči) je moderní tanečně-sportovní disciplína. Spojuje dohromady prvky tance s prvky gymnastiky a akrobacie na vertikální tyči i mimo ni. Pole dance zejména na soutěžní úrovni klade na sportovce vysoké nároky, zejména co se týče fyzické síly, flexibility, tanečního projevu a také přesnost provedení jednotlivých prvků i floorworku (taneční sekvence mimo tyč).
Pole dance můžeme zařadit mezi fitness, které zaručuje komplexní zpevnění celého těla zejména břišních svalů a svalů horní poloviny těla.
*Zdroj: Wikipedie*

Na soutěžní úrovni vyžaduje pole dance sílu, flexibilitu, přesnost i umění tanečního projevu. Nemusíte se však bát – začít může opravdu každý, bez ohledu na zkušenosti. Postupně objevíte, jak vaše tělo získává kondici, pružnost a sebejistotu.

Díky pravidelnému tréninku pole dance posílíte svaly, vytvarujete postavu, zlepšíte držení těla a zároveň si užijete radost z pohybu. Každá lekce je zároveň výzvou i příležitostí překonat sama sebe – a odnést si nejen energii, ale i pořádnou dávku sebevědomí.

##### **Oblečení**

Ze začátku stačí šortky a tričko či tílko, později sportovní podprsenka kvůli úchopům (opěrným bodům) také za bok či břicho. Na rozcvičku doporučujeme také legíny nebo nadkolenky, aby se svaly prohřály a nedošlo k jejich poranění během samotné lekce. Tančíme bosy. Jste povinné si před začátkem lekce odložit prstýnky a jiné šperky včetně piercingů z důvodu možného zranění či poškození tyčí. S sebou si noste pití a ručník, event. svoji podložku na cvičení (lze zapůjčit na místě).


**Termíny kurzů**

* středa 19:00 - 20:00 hodin
* středa 20:00 - 21:00 hodin
* čtvrtek 17:00 - 18:00 hodin
* čtvrtek 18:00 - 19:00 hodin

**Ceny**

* Kurz, 10 lekcí 1.800,- Kč
* jednotlivá hodina 200,- Kč
* individuální hodina 600,- Kč (po předchozí telefonické dohodě)
