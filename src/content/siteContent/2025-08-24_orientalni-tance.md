---
title: orientalni-tance
heading: Jak začít s orientálním tancem v každém věku
tags:
  - siteContent
---
**Orientální tanec** je jedinečnou taneční disciplínou, která propojuje ladné pohyby těla, rytmus hudby a ženskou energii. V našem tanečním studiu se věnujeme výuce orientálního tance už od roku 2004 a během let si získal oblibu u dívek, žen, maminek i babiček. Tento tanec je totiž určen opravdu všem – bez ohledu na věk, postavu či předchozí zkušenosti.

Na lekcích orientálního tance se naučíte nejen základní techniky a kroky, ale také umění vyjádřit svou osobnost prostřednictvím pohybu. Díky pravidelným hodinám posílíte celé tělo, zlepšíte držení těla, pružnost a zároveň získáte větší sebevědomí. Orientální tanec je ideální cestou, jak skloubit fyzickou aktivitu s radostí a relaxací.

Vedle klasického orientálního tance nabízíme i další taneční styly inspirované světovou kulturou – afro, bollywood, cikánský tanec, latin dance, flirt dance, flamenco a další taneční novinky. V hodinách využíváme také rekvizity, například vějíře, závoje či šátky, které dodají choreografiím pestrost a jedinečný nádech.

Tanec je přirozeným projevem ženskosti. U nás se můžete cítit svobodně, objevit nové rytmy a hlavně zažít radost z pohybu, která je dostupná úplně každé ženě.

Orientálním břišním tancem, původně tancem rodiček, ochutnáte čistou ženskou energii. Je to přirozená terapie pro všechny typicky ženské fyzické a psychické potíže. Pomáhá např. na špatné trávení, gynekologické potíže, inkontinenci, bolesti páteře, hlavy, kloubů, při menstruaci. Působí skvěle na tvarování postavy a ladných ženských tvarů. Tento tanec Vás také učí milovat Vaše tělo a být sama sebou, což působí na zvyšování Vašeho sebevědomí a uvolnění mnohých psychických problémů a depresí. Tanec je vhodný pro všechny věkové i váhové kategorie, děti i babičky a dokonce jej tančí i někteří muži.
Z hlediska moderní medicíny má orientální tanec řadu pozitivních účinků:

* má pozitivní vliv na páteř, zažívací ústrojí a harmonizuje funkce metabolismu
* napomáhá při gynekologických potížích (zvyšuje možnost otěhotnění), zlepšuje sexuální prožitky
* působí protistresově, zvyšuje sebevědomí ženy a dodává jí pozitivní energii
* zlepšuje cit pro jemnost, ladnost a smysl pro rytmus

Pro ženu je TANEC odrazem její přirozenosti bez ohledu na věk či tělesné proporce!!!

##### Oblečení

Vhodné je pohodlné oblečení, které neomezuje Váš pohyb, je důležité, abyste se cítili příjemně a uvolněně. Když tančíte, jste ŽENA, nebojte se barev a kreativity. Doporučuje se top s volným bříškem, dlouhá (event. krátká) volná sukně, obuv – piškoty (dobře ohebné boty - cvičky nebo ponožky). Nejdůležitější součástí Vašeho „outfitu“ je úsměv na tváři :).

**Termíny kurzů**

* středa 17:45 - 18:45 hodin

hodina se bude konat v případě minimálního počtu přihlášených - 5 osob


**Ceny**

* jednorázový vstup (1 h) - 100,- Kč
* **permanentky**

   

  (v rezervačním systému si zakoupíte vstupovou permanentku na 

  **10 nebo 20 lekcí Solo latin dance, orientální tance)**


  - 10 vstupů - 900,- Kč
  - 20 vstupů - 1.700,- Kč
